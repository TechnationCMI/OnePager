---
title: "Deskresearch - Vormen van samenwerking"
shortTitle: "Deskresearch - Vormen van samenwerking"
category: "Deskresearch"
color: "white"
cover: "./vormen_van_samenwerken.png"
date: "2020-07-02"
---

**Functioneel samenwerken**

TLDR: In functioneel samenwerken zijn een duidelijke opdrachtgever en een opdrachtnemer herkenbaar: de ene partner neemt het management van een bedrijfsfunctie van de andere partner voor rekening. Dit omvat veelal een bedrijfsfunctie die niet tot de kernactiviteiten behoort van de uitbesteder. Uitbesteding aan de andere partij betekent verbetering, omdat het wel tot de kerncompetenties van de 'opdrachtnemer' behoort.

In deze vorm van samenwerken is er een duidelijke opdrachtgever en opdrachtnemer herkenbaar; de ene partij neemt het management van een bedrijfsfunctie van de andere partner voor zijn rekening. Vaak gebeurt dat omdat die bedrijfsfunctie niet behoort tot de kerntaken van de ene partner en er verbetering mogelijk is door die taken uit te besteden aan een partner voor wie die activiteit wel een kernactiviteit is. De keuze voor een partner moet dus heel bewust en gedegen plaatsvinden.

Organisaties in een functionele samenwerking zijn nauw met elkaar verbonden en stemmen de wijzen van organiseren op elkaar af. Hier geldt dat de voorkeur uitgaat naar een gezamenlijke bepaling van de dienstenniveaus. Dit vraagt om een innige samenwerkingsrelatie, die vaak van langere duur is. De leverende partij kruipt daarbij in de huid van de ontvangende partij en adopteert de gewoontes, bedrijfsvoeringsprincipes en cultuur van de ontvangende organisatie. Functioneel samenwerken vraagt dan ook om een servicegerichte managementstijl met grote en intensieve betrokkenheid van beide kanten.

<br />

**Transactioneel samenwerken**

TLDR: Bij transactioneel samenwerken vormen transacties de kern. De intentie is een productieproces of een keten te verbeteren en de samenwerking is gericht op het effectief en efficiënt uitwisselen van mensen, producten, diensten of informatie.

Bij transactioneel samenwerken vormen de transacties de kern; de intentie is een productieproces of een keten te verbeteren, en de samenwerking is gericht op het effectief en efficiënt uitwisselen van mensen, producten, diensten of informatie. Dit type samenwerking treffen we vaak aan in inkoop- en leveranciersnetwerken. Een transactionele samenwerkingsrelatie sluit andere partners niet uit en er kan relatief eenvoudig van partner worden gewisseld.

Het resultaat staat centraal en vormt het schakelpunt in de samenwerking. De gezamenlijke bepaling van het resultaat vraagt daarom veel zorg en aandacht. Belangrijk bij deze vorm is dan ook het gezamenlijk vaststellen van het resultaat, het optimaal organiseren van het contactpunt tussen beide partijen, het sturen op transactiekosten en ketenefficiency en het hanteren van een resultaatgerichte managementstijl.


<br />

**Ondernemend samenwerken**

TLDR: De bron van de basisvorm ondernemend samenwerken ligt in de erkenning dat organisaties strategische vernieuwing niet op eigen kracht kunnen bewerkstelligen, maar daarvoor een complementaire partij nodig hebben. De alliantie (een begrip dat overigens veel wordt gebruikt om een relatief grote variatie aan typen samenwerkingsvormen te duiden) leidt tot een intensieve samenwerking, waarin de partners competenties en vaardigheden in verregaande mate delen.

Ondernemend samenwerken vindt zijn oorsprong in de erkenning van organisaties dat zij strategische vernieuwing niet op eigen kracht kunnen bewerkstelligen, maar daarvoor een complementaire partij nodig hebben. De alliantie leidt tot een intensieve samenwerking, waarin de partners competenties en vaardigheden in verregaande mate delen. De partijen eisen elkaars volledige commitment, omdat in de samenwerking veelal informatie, technologieën en kennis worden ingebracht die voor de partners van strategisch belang zijn. Allianties zijn uit op ontdekking en ontwikkeling; ze gaan weliswaar uit van bestaande competenties, maar ze hebben een exploratief karakter.

Eén van de belangrijkste principes bij ondernemend samenwerken is het maken van afspraken over de procedures. Procedures hebben betrekking op vertrouwelijkheid, intreding, uittreding, waardering en verdeling van ontwikkeling, auteurs- en eigendomsrechten etc. Aan de basis van de onderlinge verstandhouding ligt een gemeenschappelijke visie en overeenkomst over wat de partijen afspreken binnen de samenwerkingsrelatie te doen en wat daarbuiten. Het opstellen van doelen en het sturen op onderlinge synergie moet regelmatig op de agenda worden gezet. Doelgerichtheid is de managementstijl die past bij deze samenwerkingsvorm.


<br />

**Verkennend samenwerken**

TLDR: In de basisvorm 'verkennend samenwerken' zoeken organisaties met een gezamenlijke of vergelijkbare opdracht elkaar op en werken zij samen om hun eigen kennisniveau te vernieuwen. Doordat zij leren van elkaar door ervaringen en kennis uit te wisselen, creëren ze gezonde voorwaarden voor het uitvoeren van de opdracht.

Bij verkennend samenwerken zoeken organisaties die zich voor een gezamenlijke of vergelijkbare opdracht gesteld zien elkaar op en werken samen om hun eigen kennisniveau te vernieuwen. Door ervaringen en kennis uit te wisselen, leren organisaties van elkaar en creëren ze gezonde voorwaarden voor het uitvoeren van de opdracht. Partijen zijn in deze samenwerkingsvorm gelijkwaardig. Dat betekent overigens niet dat de deelnemende organisaties even groot zijn, maar wel dat ze gelijkwaardig zijn omdat ze een vergelijkbare autoriteit bezitten op het terrein waarop wordt samengewerkt.

In een verkennende samenwerking zijn partijen met elkaar aan het exploreren, een vastomlijnd resultaat is er niet. Daarom worden er afspraken gemaakt over de vertrouwelijkheid en reciprociteit van informatie-uitwisseling. Verkennende samenwerkingsrelaties lopen het gevaar dat zij partijen aantrekken die geen professionele toegevoegde waarde kunnen leveren. Deze samenwerkingvorm is gebaad bij een faciliterende managementstijl die toegankelijkheid en interactie centraal stelt in houding en gedrag. Macht uitoefenen vanuit de positie werkt contraproductief: in verkennende samenwerkingen gaat het eerder over invloed dan over macht. Heldere spelregels in deze samenwerking zijn een belangrijk instrument voor de faciliterend manager om daadkrachtig te werk te gaan.

<br />

**Tips**

1. Creëer de juiste omgeving (voor jezelf)
- Instrumentele muziek 
- Juist kamer temperatuur (tussen 21° - 23°)
- Verlichting dimmen

2. Team doelen samenstellen
- Duidelijke doelen vaststellen
-Ervoor zorgen dat iedereen weet wat de doel(en) is/zijn.

3. Teambuilding

4. Elkaar respecteren

4. Naar elkaar luisteren
